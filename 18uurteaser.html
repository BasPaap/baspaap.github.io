---
layout: page
title: 18 uur
subtitle: paniek zaaien in twee minuten
bannerimage: 18uurbanner.jpg
---
<p>
    <em>18 uur</em> speelt zich af in midden-Nederland. Een mysterieus en verschrikkelijk virus is uitgebroken ergens nabij Hilversum,
    met apocalyptische gevolgen: iedereen die besmet raakt wordt een levende dode, een zombie, met als enige instinct een onverzadigbare bloeddorst en honger
    naar mensenvlees. De overheid probeert de epidemie in te perken door de hele provincie Utrecht en delen van Zuid-Holland en Gelderland in quarantaine te plaatsen.
    De noodtoestand wordt uitgeroepen en alle communicatie- en medianetwerken worden stilgelegd.
</p>

<p>
    Spelers bevinden zich tijdens het evenement in het quarantainegebied en zijn wanhopig op zoek naar een manier naar buiten, terwijl ze met beperkte middelen in leven proberen te blijven
    in een omgeving die vergeven is van zombies, andere overlevers en mysterieuze militairen. Communicatie met de buitenwereld is onmogelijk, en hoe de rest van het land eraan toe is wordt tijdens het evenement
    sporadisch steeds duidelijker. Omdat de deelnemers midden in het verhaal starten dient datgene wat aan het evenement vooraf ging al op voorhand duidelijk te zijn. Naast geschreven teksten bij de werving en inschrijving wilden we hiervoor
    nog een andere vorm van storytelling gebruiken, namelijk een sfeervolle (en goed op social media deelbare) video die meteen dient als teaser voor het evenement.
</p>

<div class="image">
    <video class="image fit" poster="images/18uurteaser.jpg" preload="none">
        <source src="videos/18uurteaser.mp4" type="video/mp4">
    </video>
</div>

<p>
    De teaser begint met een ingelast journaal en korte fragmenten waaruit duidelijk wordt dat er iets in de chemie- en milieusfeer gebeurd in de omgeving van Hilversum dat grote gevolgen heeft: minister-president Rutte waarschuwt dat er voorbereidingen getroffen moeten worden, ziekenhuizen slaan extra materieel in, en er wordt een persconferentie gegeven door de veiligheidsregio.
    Dan verschijnen beelden van prikkeldraad en wordt er gesproken van een epidemie, over slachtoffers en onveilige situaties. De ramp is zelfs zo groot dat hij het internationale nieuws haalt. De situatie escaleert en er komen beeldne voorbij van rellen en massapaniek, terwijl gewaarschuwd wordt dat bewoners binnen moeten blijven en ramen en deuren gesloten moeten houden.
    Dan gebeurt er iets onverwachts: nieuwslezer Herman van der Zandt kijkt verschrikt op van zijn interview naar iets wat buiten beeld gebeurd. Het journaalteam verlaat snel de studio terwijl we zien dat ook in de studio in Hilversum de chaos en paniek is uitgebroken. Het laatste wat we zien voordat het beeld op zwart gaat is politie die met getrokken wapens de studio binnenstormt.
</p>

<p>
    De teaser bestaat volledig uit bestaande nieuwsbeelden om de herkenbare hedendaagse setting te accentueren. Bovendien geven elkaar afwisselende nieuwsbeelden van een ramp die zich in ons eigen landje afspeelt een bepaald <em>&euml;nheimlich</em> gevoel op,
    iets wat perfect diende om alvast in de sfeer van het evenement te komen. De herkenbaarheid van politici en nieuwslezers geeft het geheel daarnaast nog wat extra realisme.
</p>

